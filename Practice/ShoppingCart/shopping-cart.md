    ### Задача - Shopping Cart

![Shopping-Cart-Image](Res/shoppingcart.png)

Да се имплементира количка за пазруване, която да съхранява определени предмети, запазени преди да се извърши покупка.

Използвайте изучените ООП  принципи до този момент, за да моделирате предмет и самата количка.

> Разделете декларациите и дефинициите в отделни файлове.

Всички предмети в магазина се моделират от клас / структура `Item`.

Един предмет трябва да съдържа следните полета:
- Име
- Наличност
- Цена

За член-данната `Име` използвайте тип `char*`.

> Помислете дали тук е нужна голямата тройка (четворка)?

Имплементирайте **мутатори** и **селектори**.

Създайте и клас / структура `ShoppingCart` за съхранение на предметите.

В `ShoppingCart` добавете следните методи:
- `addItem` - Добавя предмет към количката само ако вече не съществува друг такъв със същото име. Връща информация дали е бил добавен предмета.
- `removeItem` - Премахва предмет по подадено име, ако съществува. Връща информация дали е бил премахнат даден предмет.
- `itemsCount` - Връща колко на брой предмета има в количката.
- `exists` - По дадено име проверява дали предметът е в количката. 
- `isEmpty` - Дава информация дали количката е празна.
- `getPriceOf` - По подадено име връща цената на предмета. Ако не съществува предмет с такова име - върнатата стойност да е `0.0`.
- `totalPrice` - Връща сумата от цените на всички предмети.
- `sortByName` - Сортира предметите в количката лексикографски по имената на предметите.
- `save` - Записва съдържанието на количката в human-readable file. Методът да връща информация дали информацията е съхранена успешно.

Добавете следните помощни методи (helpers):

- `copyFrom()` и `free()` - улесняват имплементацията на голямата четворка.
- `resize()` - за преоразмеряването на динамичния масив.
- `find` - По дадено име връща индексът на предмета в количката. Ако не съществува такъв, нека върнатият резултат е `-1`.

> Не съхранявайте предметите в масив с фиксиран размер. 
> Използвайте динамично заделяне на памет!

> Препоръчително е save да записва в .csv формат.

![](Res/csv.png)


* Бонус: Създайте Command-Line Interface за работа с количката.
